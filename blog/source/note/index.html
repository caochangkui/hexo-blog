---
title:
date: 2018-07-11 08:51:15
type: "note"
---
<style>
    .title {
        line-height: 80px;
    }
</style>

<h1 class="title">时运赋</h1>
<p>
    时也，命也，运也！天有不测风云，人有旦夕祸福。<br>
    蜈蚣百足，行不及蛇。<br>
    灵鸡有翼，飞不如鸭。<br>
    马有千里之程，无人不能自往。<br>
    人有凌云之志，非运不能腾达。<br>
    文章盖世，孔子尚困于陈邦；武略超群，太公垂钓于渭水。<br>
    盗跖年长，不是善良之辈；颜回命短，实非凶恶之徒。<br>
    尧、舜至圣，却生不肖之子；瞽叟顽呆，反生大圣之儿。<br>
    张良原是布衣，萧何称谓县吏。<br>
    晏子身无五尺，封为齐国首相；孔明卧居草卢，能作蜀汉军师。<br>
    韩信无缚鸡之力，封为汉朝大将；冯唐有安邦之志，到老半官无封。<br>
    李广有射虎之威，终身不第。<br>
    楚王虽雄，难免乌江自刎；汉王虽弱，却有江山万里。<br>
    满腹经纶，白发不第。<br>
    才疏学浅，少年登科。<br>
    有先富而后贫，有先贫而后富。<br>
    蛟龙未遇，潜身于鱼虾之间。<br>
    君子失时，拱手于小人之下。<br>
    天不得时，日月无光。<br>
    地不得时，草木不长。<br>
    水不得时，风浪不平。<br>
    人不得时，利运不通。<br>
    盖，人生在世，富贵不能移，贫贱不可欺；此乃天地循环，终而复始者也！<br>
</p>

<h1 class="title">波若波罗密多心经</h1>
<p>
    观自在菩萨，行深般若波罗密多时，照见五蕴皆空，度一切苦厄。<br>
    舍利子！色不异空，空不异色。色即是空，空即是色。受想行识，亦复如是。<br>
    舍利子！是诸法空相，不生不灭，不垢不净，不增不减。<br>
    是故，空中无色，无受、想、行、识；无眼、耳、鼻、舌、身、意；无色、声、香、味、触、法；无眼界，乃至无意识界；无无明，亦无无明尽，乃至无老死，亦无老死尽；无苦、集、灭、道，无智亦无得，以无所得故，菩提萨埵(duǒ)；依般若波罗密多故，心无罣(guà)碍；无罣碍故，无有恐怖，远离颠倒梦想，究竟涅槃。<br>
    三世诸佛，依般若波罗密多故，得阿耨(nuò)多罗三藐(miǎo)三菩提。<br>
    故知，般若波罗密多是大神咒，是大明咒，是无上咒，是无等等咒，能除一切苦，真实不虚。<br>
    故说般若波罗密多咒，即说咒曰：揭帝，揭帝，波罗揭帝，波罗僧揭帝，菩提萨婆诃(hē)！
</p>
